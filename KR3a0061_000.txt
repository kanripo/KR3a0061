# -*- mode: mandoku-view; -*-
#+TITLE: 政經
#+DATE: 2015-08-24 22:59:19.732388
#+PROPERTY: ID KR3a0061
#+PROPERTY: BASEEDITION WYG    
#+PROPERTY: JUAN 提要
<pb:KR3a0061_WYG_000-1a>¶
欽定四庫全書　　　　　子部一¶
　政經　　　　　　　　　儒家類¶
　　提要¶
　　　　(臣/)等謹案政經一卷宋真徳秀撰采典籍中¶
　　　　論政之言列于前而以行政之迹列于後題¶
　　　　曰𫝊以别之末附當時近事六條謂之附録¶
　　　　其後載徳秀帥長沙咨呈及知泉州軍事時¶
　　　　勸諭文帥長沙時勸民間置義倉文帥福州¶
<pb:KR3a0061_WYG_000-1b>¶
　　　　曉諭文諸篇葢後人所益如心經之引讀書¶
　　　　記耳徳秀雖自命大儒斷不敢以己之條教¶
　　　　題曰經也按宋史道學𫝊徳秀任湖南安撫¶
　　　　使知潭州以㢘仁公勤四字厲僚屬復立惠¶
　　　　民倉置社倉其知福州戒所部無濫刑横斂¶
　　　　無徇私黷貨葢徳秀立朝日淺其政績多在¶
　　　　居外任時故留心民瘼著為此編其門人王¶
　　　　邁序謂先生再守温陵日著政經考徳秀再¶
<pb:KR3a0061_WYG_000-2a>¶
　　　　　守泉州在理宗紹定五年葢晚年之作邁又¶
　　　　　言趙時棣為法曹朝夕相與遂得此經實在¶
　　　　　四方門人之先而四方門人亦未必盡見之¶
　　　　　書録解題載心經而不及此書豈心經行世¶
　　　　　早而此書晚出歟抑或徳秀名重好事者依¶
　　　　　託之也真偽既不可詰而其言能不悖于儒¶
　　　　　者故姑與心經並存焉乾隆四十五年三月¶
　　　　　恭校上¶
<pb:KR3a0061_WYG_000-2b>¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　　　　總　校　官(臣/)陸　費　墀¶
